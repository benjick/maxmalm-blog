---
title: "Företagande.se bjuder in teknofeudalism till Sverige"
date: "2025-02-06"
lang: "sv"
tags: ["politik"]
linkTo: false
refs:
  - https://foretagande.se/opinion-debatt/trump-musk-och-doge-sparar-miljarder-medan-sverige-gar-pa-knana
  - https://www.vcinfodocs.com/
  - https://www.youtube.com/watch?v=5RpPTRcz1no
  - https://www.youtube.com/watch?v=mYrPNvVhKLU
  - https://www.epi.org/press/elon-musks-doge-is-hacking-u-s-treasury-funds-and-our-democracy/
  - https://www.cato-unbound.org/2009/04/13/peter-thiel/education-libertarian/
---

**Kort bakgrund:** Elon Musk spår, tillsammans med flera andra ultrarika (bland annat Peter Thiel och Marc Andreessen), att nationalstaten är utdöende på grund av tekniska framsteg. Detta vill dom accelerera (e/acc "effective accelerationism") för att kunna vara dom som tar över. Man vill grunda så kallade "Network States", städer som ägs och styrs som företag, och byta ut dollarn mot cryptovaluta (som dom redan äger otroligt mycket av). Peter Thiel tror inte på demokrati: “I no longer believe that freedom and democracy are compatible”. Frihet här syftar såklart på kapitalsägande, låt dig inte luras - detta är teknofeudalism.

---

Nudå, till det jag ville skriva om. Jag såg idag en artikel skriver av grundaren för Företagande.se, Mikael Karlsson, med titeln "Trump, Musk och DOGE sparar miljarder – medan Sverige går på knäna"

Micke framställer detta som något bra: mer frihet åt folket och mindre korruption!

Såhär skriver Economic Policy Institute (som såklart inte heller är utan sin bias) om DOGE:

> DOGE is trying to override the laws passed by Congress by essentially hacking the nation’s checkbook and canceling the spending they don’t like. This is profoundly undemocratic.

Detta är något som Micke hyllar, samtidigt som att man kan läsa att "Mot korruption" är en av Företagande.ses ledstjärna. Hur går det ihop?

Micke pratar vidare om att "folkets makt", det vill säga pengar, försvinner iväg in i "systemet" till "icke-demokratiska instutitioner". Jag börjar tro att Mickes definition av demokrati och frihet inte är samma som min utan mer i linje med dom tidigare nämnda ultrarikas. Jag mailar Företagande.se och frågar, och till min förvåning får jag svar av en Patrik Nilsson som berättar att dom redan går i dessa tankar:

> "Hade inte hört om networks states innan men vi har internt diskuterat liknande upplägg och vet att intresset av att starta nya byar och länder är stort. Vi jobbar till och med på ett upplägg men hinner inte allt, kanske blir det möjlighet att lyfta det på sajten en dag."

Det måste vara ett effektivt sätt att bekämpa korruption, tar man bort staten så finns det ingen att korrumpera. Eller?

Micke avslutar artikeln med att vi borde upphöva skolplikten (vilken resa). Mer makt åt föräldrarna! Detta är en väldigt rolig punkt Micke får med, speciellt om vi kollar lite längre upp i tråden när han gnäller om transvården. Då pratar han om "ideologi före människoliv" (som att transpersoner inte också är människor och förtjänar en rättvis vård), vilket jag vill påstå att han själv gör när det kommer till skolplikten. Forskning visar att barn som inte får strukturerad pedagogisk stimulans under förskoleåren, vare sig genom förskola eller hemma, kan hamna efter i språkkunskaperna resten av livet. För att sätta människoliv framför ideologi borde man alltså sänka åldern för skolplikt, inte ta bort den helt.

När Företagande.se, som säger sig värna demokrati och kämpa mot korruption, välkomnar idéer om att ersätta demokratiska institutioner med företagsstyrda "Network States" bör varningsklockorna ringa. Det som presenteras som "frihet" och "folkets makt" handlar i själva verket om att flytta den demokratiska makten till en handfull ultrarika. När samma personer som vill skrota skolplikten och nedmontera Public Service talar om "människoliv före ideologi" blir det tydligt att det inte handlar om frihet för alla utan frihet för dom som har. En ny era av aristokrati.
