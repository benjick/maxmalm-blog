---
title: "Media tiger ihjäl kampen"
date: "2021-07-02"
description: "Debattartikel om hur media blundar för klasskampen i tron om att tysta den"
tags: ["kapitalism"]
paper:
  name: VXOnews
  published: false
---

Du ska inte tro att en bättre värld är möjlig. Det vill i alla fall inte majoriteten av medierna att du ska få för dig. 

Ingen trodde att Dadgostar och Vänsterpartiet skulle hålla den röda linjen och löftet om att misstroendeförklara regeringen. Kristersson kallade det för “tomma hot”, Busch sa att det inte var trovärdigt, och Löfven trodde han kunde syna “bluffen”. Varför skulle man? Vänsterpartiet släppte igenom försämringar i arbetsrätten trots att detta också var en del av den “röda linjen” som inte fick korsas. 

Så vad är skillnaden mellan förslaget om marknadshyra i nyproduktion och försämringarna i arbetsrätten? Varför valde Vänsterpartiet att gå vidare först här? Det handlar såklart om mobiliseringen underifrån, gräsrotskampanjen Nej till marknadshyra, som tvingade både Vänsterpartiet och Hyresgästföreningen att appropriera kampanjen som sina egna och då gick det helt enkelt inte att svika. Det hade blivit en kort karriär för den nya partiledaren. Nu har man istället nått ett av de högsta resultaten i valundersökningarna på många år och förtroendet för Dadgostar är rekordhögt samtidigt som marknadshyra har potential att bli en valfråga. Gräsrotskamp lönar sig, både för folket och de politiker som på något sätt associerar sig till den.

Makten finns hos folket och precis allt är möjligt. Nej till marknadshyra, nej till vinster i välfärden, nej till försämringar av arbetsrätten, nej till nedskärningar i vård och omsorg, nej till privatiseringar av det gemensamma, nej till så kallat hälsoschema. Det är bara medvetenheten som behövs men det är också det största hotet mot privata intressen, däribland privatägd media. Därför gör man allt för att tiga ihjäl kampen.

Max Malm  
Rättvisepartiet Socialisterna

