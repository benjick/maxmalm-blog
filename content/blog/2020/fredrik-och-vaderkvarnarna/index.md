---
title: "Fredrik och väderkvarnarna"
date: "2020-06-29"
description: "Kort text om när Fredrik Haage hjälpte till att trolla brunhögern"
tags: ["haage", "extremism"]
refs:
  - https://www.smp.se/ledare/om-afa-moter-linne/
  - https://aktuelltfokus.se/nu-har-brunhogern-blivit-trollade-av-flashback-igen/
paper:
  name: Smålandsposten
  # published: false
---

Ingen är väl lite förvånad över att Fredrik Haage sållat sig till “bevara alla statyer till vilket pris”-gänget men jag blev lite chockad av att Fredrik helt saknar källkritik och i sin anti-vänster vrede skulle driva ut extremhögern ännu längre på sin kant.

Vi vet hur historien går, det är inte första gången det händer. Någon konservativ tänkare är för ivrig på avtryckaren och rapporterar om helt falska rykten som att de kunde vara sanna. Detta plockas upp av alternativmedia och någon ledare från extremhögern försöker skaffa billiga poäng på händelsen. Den här gången var Mattias Karlsson från Sverigedemokraterna och la blommor i Linnéparken. Detta inspirerar trogna följare att ta tag i saken själva; på Mattias Karlssons instagram pratas det om medborgargarden för att stå emot vänsterterroristerna och i Linnéparken samlas ett par såsiga grabbar som inte har något bättre för sig en söndag för att skydda Linnés byst från vänsterväderkvarnarna. Några lämnar blommor för att hedra sin favoritrasbiolog.

Vi vet väl alla hur det går när det uppdagas att högern blivit trollade. Inte tänker man att källkritik är viktigt och att man måste bli bättre på det. “Det KUNDE varit så” ekar på internet. Hat och löften om våld växer, allt för att konservativa tänkare letar med ljus och lykta efter något att klandra vänstern för. Det finns nämligen inte så mycket för högern att få fäste kring nu i coronatider.

Frågan är inte om Fredrik Haage gynnar högerextremismen, frågan är om Fredrik gör det med avsikt i sin jakt på vänsterväderkvarnarna.

Max Malm
