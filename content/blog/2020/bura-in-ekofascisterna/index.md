---
title: "Replik: Bura in ekofascisterna"
date: "2020-05-12"
lang: "sv"
description: "Svar på Fredrik Haages trams om djurrättsaktivister"
tags: ["djurrätt", "haage"]
refs:
  - https://nxt.smp.se/ledare/bura-in-ekofascisterna
paper:
  name: Smålandsposten
  published: false
---

I vanlig ordning så skriver Fredrik Haage en ledare som är rent av anti-progressiv. Är det inte lögner om kött så är det svartmålning av aktivister. Nu vill han måla upp de som kämpar för djurens befrielse som fascister och vill likt sina partikamrater ha hårdare tag mot de som viger sitt liv åt att stoppa det onödiga lidandet och dödandet.

Är det inte lite ironiskt att en sån konservativ skribent som Fredrik Haage väljer att kalla vänsterrörelser för fascistiska när just fascismen är en kulmination av konservativa ideer? Har Fredrik glömt vad som sades på historielektionerna - hur de riktiga fascisterna, sponsrade av rika konservativa kapitalister, låste in och dödade alla som man ansåg sig vara lägre stående än sig själv? Detta helt utan att dra en minsta parallell till hur djuren i dagens samhälle blir behandlade. Födda på ett hårt betonggolv spenderar grisarna sina första sex månader inlåsta för att sedan skeppas till dödsfabrikerna där gaskammaren väntar. Detta rättfärdigas såklart med att djurrätt inte har något med “humanitet” att göra, som att hjälpa svaga och utsatta inte är grunden för hela mänskligheten. Minns ni andra hur judar och andra minoriteter avhumaniserades under Nazityskland för att våldet mot dem skulle rättfärdigas? Det gör inte Fredrik.

Alex Hershaft, överlevare från förintelsen, säger att "beteendet i dagens samhälle gällande behandlingen av djur liknar historiens tyska medborgare som inte gjorde något för att stoppa massmordet på judar och andra minoriteter". Detta är förståeligt när konservativa vurmares åsikter basuneras ut på bästa mediaplats.

Max Malm  
Djurrättsaktivist
